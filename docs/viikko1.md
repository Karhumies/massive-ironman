 
Raportti - viikko 1:

Ke 17.12.
Saan aamuyöllä sähköpostin, jossa kerrotaan että olen sittenkin päässyt varasijalta mukaan robottiohjelmoinnin kurssille. Pasmat menevät sekaisin, sillä lomaohjelmani on jo lähestulkoon minuuttiaikataululla suunniteltuna 28.12. asti. Käyn silti aloitusluennolla ja saan robotin mukaani. Illalla käyn verkkokaupasta ostamasta edullisen web-kameran sekä ladattavia akkuja, koska en saanut robottini mukana akkuja. Yritin asentaa kameran ajurit koneeseeni, mutta kameranvalmistajan tiedostopalvelin katkaisi yhteyden. Pitää yrittää myöhemmin uudestaan.

To 18.12. 
Käyn TilPen tentissä ja lähden sieltä suoraan junalla Pohjois-Karjalaan mökille tyttöystäväni kanssa. Yritän illalla mokkulaolosuhteissa ladata RojbOS-ohjelmiston, mutta eihän siitä mitään tule.

Pe 19.12.
Kyselen aamupäivällä IRCissä, minne ja miten viikkoraportti tulisi palauttaa, koska olen lähdössä jouluostoksille koko päiväksi. Selkeää ja suoraviivaista vastausta ei oikein tule. Saan RojbOS:n ladattua vanhempien luona valokuidulla, mutta en minä sitä vielä tänään ehdi asentaa käyttökuntoon. Viikonloppuna on sitten luvassa sukulointia yms. Katsellaan sunnuntai-iltana saunan jälkeen taikka ensi viikolla uudestaan.

Opettelen googlen avulla käyttämään githubia sen verran, että saan forkattua repon ja luotua nämä dokumentit sinne.
